---
layout: post
title: CCNA questa sconosciuta
date: 2009-08-04
tags: ["CCNA","certificazioni","Networking"]
---

Molti di voi sicuramente avranno visto questa sigla riportata qua e là per internet o tra le conoscenze richieste nei Job Posting per posizioni da sistemista e esperto in networking.

Allora dissolviamo subito i primi dubbi

*   **Cos'è la CCNA:
**La Cisco Certified Network Associate è la prima certificazione che si deve conseguire per avviarsi nel lungo percorso formativo sulla configurazione e manutenzione di apparati Cisco. Questa certificazione copre tutti gli aspetti principali del networking, dalle basi teoriche sul modello OSI fino all'analisi dei principali protocolli di routing, il tutto condito con dettagli sulla configurazione (da console) degli apparati.
*   **Come la ottengo:**
bisogna sostenere un esame (CCNA Composite exam 640-802) o due esami (640-822 ICND1 & 640-816 ICND2) presso un centro Pearson VUE (Prometric non li fa più) del costo di 183€ per l'esame completo (niente male :-?)
*   **Serve a qualcosa:**
<!-- more -->
ecco la domanda principale... volontariamente ne ho saltate molte altre sui dettagli dell'esame per arrivare al punto che interessa un po' a tutti: serve o non serve? al momento vi posso solamente dire che avere un pezzo di carta in più (riconosciuto a livello internazionale e ancora abbastanza accreditato) da sfoggiare nel CV fa sempre bene, a patto però che si sappia quello per cui si è certificati e si sia in grado di applicarlo in un contesto reale... Quindi IMHO la certificazione dovrebbe essere un punto di partenza per farci avvicinare a tematiche che non vengono affrontante in un corso di laurea (almeno per quanto riguarda il mio), il tutto però a supporto di una costante applicazione sul campo dei concetti imparati, che altrimenti sono dimenticati facilmente :-P
Sicuramente in ambito networking questa certificazione (e le altre Cisco di livello più elevato) è considerata una tra le più valide in circolazione, anche perché la maggior parte degli apparati di rete sono Cisco.
*   **Perché ho deciso di studiare per la CCNA:
**il perché viene da molto lontano... circa 2 anni; durante il mio corso di laurea veniva offerta la possibilità di ottenere la certificazione seguendo un iter agevolato: si sostenevano due esami universitari sui concetti base di reti e Internet (per la precisione i corsi di [Retematica](http://net.infocom.uniroma1.it/corsi/retematica/) e [Internet](http://net.infocom.uniroma1.it/corsi/internetno/internet.htm)... sui siti sono presenti numerose dispense) e un esame esterno per conseguire la ICND1. Purtroppo però a causa di altri impegni non sono riuscito a studiare per l'esame esterno e così ho rimandato tutto a dopo la laurea. Come ho detto fatto trasparire in precedenza lo faccio più per il "piacere" di studiare e approfondire che per la certificazione in sé, visto che al momento sono impiegato in un settore più orientato allo sviluppo software che come sistemista di reti... ma chi può mai dire cosa mi aspetterà nei prossimi mesi!
Detto ciò, nell'ultimo periodo sto ricominciando a studiare per l'esame 640-802 e vorrei utilizzare questo blog per riassumere man mano i concetti appresi, in modo da fare una sorta di vademecum che possa essere di aiuto per me (per un ripasso veloce) e per tutti coloro che si imbatteranno nel mio blog :-)
