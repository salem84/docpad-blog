---
layout: post
title: C'era una volta un paradosso
date: 2009-08-05
tags: ["Curiosità","libri","paradossi"]
---

Sto leggendo in questi giorni il libro _"C'era una volta un paradosso"_ di Piergiorgio Odifreddi che mi era stato regalato alla laurea, al cui interno vengono descritte diverse storie sui paradossi che coinvolgono la nostra vita, di cui spesso neanche ci rendiamo conto... dall'illusione dei sensi ai tranelli del pensiero.

Molto carina l'apertura dell'introduzione con un paradosso:
> <span style="color:#666666;">Questo libro contiene almeno un errore. Ci si potrebbe aspettare che per verificare la cosa sia necessario leggere l'intero volume. E invece lo sappiamo già fin d'ora. Infatti, se ci sono errori, ci sono. E se non ce ne sono, c'è quello che dice: "Questo libro contiene almeno un errore". Dunque sappiamo che in questo libro un errore c'è, anche se non sappiamo ancora qual è. A scanso di equivoci, l'errore non sta nel leggerlo.</span>
Al momento sto leggendo i primi capitoli sulle illusioni prodotte dai sensi (vista in primis) con dei tagli su come sono stati impiegati i paradossi nell'arte e nella storia, passando da Plinio, che descriveva nei suoi scritti lo stupore delle persone dinnanzi ai primi lavori scultorei che impiegavano concetti di prospettiva fino alle opere di Dalì e Escher.

Uno tra gli esempi che mi ha colpito di più (anche perchè non lo conoscevo) è stato la _spirale di Fraser_ in cui si ha una serie di cerchi concentrici che danno l'impressione di una spirale

<div style="text-align:center">![spirale_fraser](/images/2009/fraser11.gif "spirale_fraser")</div>