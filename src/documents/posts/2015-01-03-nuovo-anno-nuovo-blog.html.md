---
layout: post
title: Nuovo Anno, Nuovo Blog
date: 2015-01-03
tags: ["General Topics", "Docpad", "Azure", "GitHub"]
---

Da qualche mese mi sono imbattuto in alcuni post di altri blogger che sono passati dalle classiche piattaforme CMS (tipo Wordpress) a generatori di siti web statici (_static website generators_).

I motivi per migrare da una piattaforma a un'altra sono diversi! Ad essere sincero non mi trovavo male con Wordpress, anzi dopo la prima installazione e configurazione su [Microsoft Azure](http://azure.microsoft.com/) la manutenzione del sito è molto semplice... si tratta soltanto di cliccare su qualche maschera per mantenere la piattaforma aggiornata all'ultima versione! 
Conosco persone che anche a digiuno di informatica riescono a utilizzare alla perfezione Wordpress proprio per la sua semplicità e usabilità.

Allora perchè cambiare? <!-- more --> Solo perchè l'arrivo del 2015 era imminente? :-D **SI!** Effettivamente poteva essere un motivo più che valido ma principalmente è stato per :

- avere tutti i post sotto versioning... in altre parole _addio backup_!!! 
- avere un sito performante... che c'è di meglio di un sito statico HTML5 puro?
- e _last but not least_ volevo provare qualcosa più da smanettone/geek che il semplice CMS :-P

Rimaneva solo da scegliere quale piattaforma utilizzare; se fate un giro per la rete troverete centinaia di alternative, da quelli free/open-source fino a quelli a pagamento, sviluppati nei linguaggi più disparati da AWK fino a Node.js

Ed è stato proprio su quest'ultima tecnologia che mi sono orientato per la scelta... fino a trovare [Docpad](https://docpad.org/).

Ho deciso di partire da zero... iniziando con un sito totalmente vuoto e studiandomi i vari esempi che trovavo su Google e GitHub, realizzando i vari layouts e inserendo man mano tutti i plugin che ritenevo necessari; il vantaggio di queste piattaforme è che quasi sempre gli altri blogger mettono a disposizione il codice sorgente e possiamo facilmente prendere spunto dalla loro esperienza!
Nella sezione [Showcase](https://docpad.org/docs/showcase) del sito di Docpad troverete numerosi esempi e dei template (_skeleton_) dal quale partire... io personalmente ho preso spunto anche dai seguenti blog:

- [www.petrikvandervelde.nl](http://www.petrikvandervelde.nl/)
- [www.ewal.net](http://www.ewal.net/)
- [www.csell.net](http://www.csell.net/)
- [altyncev.ru](http://altyncev.ru/)

Tutti molto utili e anche con contenuti interessanti, quindi se ci capitate dategli un'occhiata :-)

Presto (spero) cercherò di scrivere dei posts con alcuni dettagli interessanti (dai plugin utilizzati al continuous deployment su Azure), nel frattempo vi auguro un felice inizio anno nuovo!  